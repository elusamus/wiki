silmad lahti, jalga dressid  
ja kohvitilgaga end virgeks laen  
üks luuletus must tulistvalu välja pressib  
kui kotkapilgult iseoma 
joosta vemmeldavat keha kaen  
üllalt taandun, vaid pilveservalt  
pilkupidi allapoole turritan  
ja üha kuulen, salamisi-õrnalt  
kuis vudivärten värsijalgu vurritab  
küllalt, maandun!  
ning tempo tõuseb, hing lõõtsutades  
vastu kopsunahka nüpeldab  
ja keha õlgu õõtsutades  
lõpuverstu lõikudesse tükeldab  
trahh!  
ah, andke kähku vein, mu käes on korgitser...    
veel viimne trohheus must välja urgitseb  
